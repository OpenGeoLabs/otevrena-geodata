Výběr licence pro otevřená geodata
==================================

..note:: Autoři následující kapitoly nejsou právníci, pouze popisují své
    zkušenosti v dané oblasti. Před aplikací toho textu je proto důrazně doporučeno
    jej konzultovat s expertem na autorské právo.

Uvolňovaná data by měla být licencovaná tak, aby na straně jedné zbytečně
neomezovala uživatele a na straně druhé dostatečně chránila práva poskytovatele
dat. Podstatné podmínky tedy jsou:

* Uživatel smí data kopírovat a využívat v rámci své činnosti, rovněž smí
  poskytnutá data začlenit do svého díla
* Uživatel nesmí přeprodávat původní data
* Uživatel musí vždy uvést zdroj dat a licenci; nesmí tak ale činit způsobem,
  který naznačuje, že je podporován poskytovatelem dat

Od nového roku upravuje problematiku licenčních smluv nový občanský zákoník
(část čtvrtá, hlava druhá, díl druhý, oddíl 5). Podstatný je § 2373 odst. 1),
který umožňuje projevit vůli k uzavření smlouvy i směrem k *“neurčitému počtu
osob”*. Dále tento odstavec obsahuje ustanovení, že *“Obsah smlouvy nebo jeho část
lze určit také odkazem na licenční podmínky, jež jsou stranám známé nebo veřejně
dostupné.”*

Následující paragraf pak umožňuje vyjádřit “souhlas s návrhem na uzavření
smlouvy provedením určitého úkonu bez vyrozumění navrhovatele, zejména
poskytnutím nebo přijetím plnění.”

Poskytovatel může data opatřit licenčními podmínkami, které uživatel přijme
samotným užíváním díla. Podmínkou je, aby byl text licence uživateli dat volně
dostupný.

Tuzemská státní práva už tento způsob licencování místy využívá, jde konkrétně o
licenci Creative Commons. Obsah pod touto licencí zveřejňují Český
hydrometeorologický úřad, Ústav zdravotnických informací a statistiky ČR či
Celní správa.

Doporučení
----------
Pro účely vymezené v začátku tohoto oddílu se jeví jako vhodná licence Creative
Commons BY-SA 4.0 [47], případně Open Data Commons Attribution License (ODC-By)
[48]. Výhodou první je její obecná známost (i napříč veřejnou správou), druhá je
lépe přizpůsobena pro využití v oblasti geodat.

Třetí možností je vytvořit licenci na míru danému projektu, a to případně i
odvozením ze dvou zmíněných výše. V takovém případě je ale nezbytná spolupráce s
expertem na autorské právo.
